Due genitori devono organizzare il mese di giugno per il loro figlio infante, 
e decidere con chi starà il bimbo ogni giorno del mese.

Hanno la possibilità di mandarlo ad un asilo estivo. 
L'asilo va prenotato, lo si può prenotare per un periodo costituito al massimo da 7 giorni; 
i giorni devono essere consecutivi. Al momento della prenotazione, si paga il costo per tutti i 7 giorni; 
il costo dell'asilo è di 100€. (Chiaramente, possono anche pagare i 100€ e non mandare il bambino all'asilo estivo). 
Ad esempio, se i genitori prenotano l'asilo per il periodo dal 4 al 10 giugno, poi possono mandare il 
bambino in quei giorni all'asilo. 
Potrebbero anche decidere di mandarlo per solo alcuni giorni in quell'intervallo; 
ad esempio il 7 e il 10; 
non potranno mandarlo all'asilo fuori da quell'intervallo. 
Come altro esempio, non è possibile mandare il bimbo il 5 e il 28 giugno, perché l'asilo può essere prenotato 
solo per un periodo di 7 giorni consecutivi.

Ciascuno dei genitori può prendersi dei giorni di ferie per stare con il bambino; 
il padre può prendersi fino a 4 giorni, mentre la madre può prendersi fino a 6 giorni. 
I genitori però non possono prendere le ferie in giorni in cui hanno appuntamenti o impegni lavorativi importanti. 
Gli impegli lavorativi dei genitori sono riportati in un file impegni.pl; sono indicati con dei fatti

impegno(Genitore,Giorno)

dove

    Genitore può essere 1 (per rappresentare il padre) o 2 (per rappresentare la madre)
    Giorno è un numero da 1 a 30 (i giorni del mese di giugno).

Infine, i genitori possono decidere di lasciare il bambino con una baby-sitter, al costo di 50€ al giorno.

Si trovi un'organizzazione in cui il bambino è ogni giorno con qualcuno e che minimizza il costo per i genitori.
